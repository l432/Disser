Після закінчення роботи над дисертацією здобувач наукового ступеня подає її до розгляду на кафедру, де виконувалась робота. У місячний термін після рекомендації до захисту, висновок кафедри оформлюється як витяг з протоколу у 2 примірниках і підписується завідувачем кафедри, затверджується проректором з наукової роботи та скріплюється печаткою університету (зразок оформлення висновку для здобувачів наукового ступеня кандидата наук) (зразок оформлення висновку для здобувачів наукового ступеня доктора наук ). У висновку поряд з іншими аспектами характеристики дисертації та особистості здобувача має бути зазначено, ким і коли була затверджена тема дисертації, визначено конкретний персональний внесок здобувача до всіх наукових праць, опублікованих зі співавторами. Висновок повинен містити відомості щодо проведення біоетичної експертизи дисертаційних досліджень (для здобувачів наукових ступенів з медичних, біологічних та ветеринарних наук). Висновок чинний протягом 1 року з дня його затвердження до моменту подання дисертації для розгляду у спеціалізовану вчену раду