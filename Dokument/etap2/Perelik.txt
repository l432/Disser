
    Заява на ім'я проректора з наукової роботи про прийняття дисертації до розгляду в спеціалізованій вченій раді, в якій необхідно зазначити, чи вперше захищається ця дисертація (заява пишеться власною рукою на чистому папері А4, зразок заяви).

    Ксерокопія першої сторінки паспорта здобувача, засвідчена підписом вченого секретаря спеціалізованої вченої ради (2 примірники).

    Особова картка (форма П-2ДС), затверджена наказом Міністерства статистики України від 26.12.95 №343, зареєстрованим в Міністерстві юстиції України 28.12.95 за №484/1020, з відомостями, чинними на час подання документів до спеціалізованої вченої ради, засвідчена підписом керівника кадрової служби та печаткою за основним місцем роботи, з фотокарткою, на якій проставлена печатка цієї установи (2 примірники).

    Копія диплома магістра (спеціаліста), засвідчена підписом вченого секретаря спеціалізованої вченої ради та печаткою наукової установи чи вищого навчального закладу, або завірена нотаріально (2 примірники). Копія свідоцтва про зміну імені, засвідчена підписом вченого секретаря спеціалізованої ради та печаткою наукової установи чи вищого навчального закладу (у разі зміни збобувачем імені) (2 примірники). У разі, якщо документ про вищу освіту виданий навчальним закладом іноземної держави, то додатково надаються переклад документа українською мовою, засвідчений нотаріально, та копія довідки про визнання іноземного документа про освіту, виданої МОН (2 примірники).

    Посвідчення про складення кандидатських іспитів за формою, визначеною Положенням про підготовку науково-педагогічних і наукових кадрів, затвердженим постановою Кабінету Міністрів України від 01.03.99 №309 (у 2-х примірниках: один примірник - оригінал, другий - копія).

    Витяг з наказу про зарахування до аспірантури та ад'юнктури, засвідчений в установленому порядку, у випадку якщо здобувач наукового ступеня кандидата наук навчався в аспірантурі.

    Копія диплома про науковий ступінь кандидата наук, засвідчена підписом вченого секретаря спеціалізованої вченої ради та печаткою наукової установи чи вищого навчального закладу, або завірена нотаріально (2 примірники). У разі, якщо документ про науковий ступінь виданий уповноваженим органом іноземної держави, з якою підписана міжнародна угода про взаємовизнання документів про наукові ступені і легалізований. Якщо інше не передбачено міжнародними угодами та конвенціями, то додатково подають переклад документа українською мовою, засвідчений нотаріально (для іноземців).

    Витяги з наказів про зміну наукового керівника, спеціальності (за наявності), засвідчені підписом декана факультету (директора інституту) або їх заступниками з наукової роботи та печаткою факультету (інституту).

    Висновок про наукову і практичну цінність дисертації, виданий організацією, де виконувалася дисертація або до якої був прикріплений здобувач ( 2 примірники). Висновок оформлюється як витяг з протоколу засідання кафедри (міжкафедрального семінару, лабораторії, відділу), підписується завідувачем кафедри (керівником семінару, лабораторії, відділу), як правило, доктором наук, затверджується керівником установи і скріплюється печаткою. Висновок чинний протягом одного року з дня його затвердження до моменту подання дисертації до розгляду у спеціалізовану вчену раду.

    Відгук наукового керівника (наукового консультанта), засвідчений печаткою за основним місцем роботи наукового керівника (консультанта). Оригінали документів, копії яких подаються до спеціалізованої вченої ради відповідно до цього переліку, пред'являються у спеціалізовану вчену раду і після прийняття заяви повертаються здобувачу.

    До документів додаються:

    дисертація, оформлена згідно зі встановленими вимогами, у кількості примірників, переплетених і підписаних автором, необхідних для передавання на зберігання до Національної бібліотеки України ім. В. І. Вернадського НАН України, до бібліотеки установи, де створено спеціалізовану вчену раду, та для відправки опонентам;

    автореферат дисертації, оформлений згідно зі встановленими вимогами та підпиcаний автором на обкладинці (2 примірники);

    монографії, авторські свідоцтва (копії), статті (копії), друковані тези, доповіді та інші матеріали наукових конференцій, конгресів, симпозіумів,семінарів, шкіл (копії), перераховані в авторефераті. У випадку подання копій наукових праць на них повинні бути зазначені точні і повні вихідні дані відповідних видань. Копіїї наукових праць подають на паперовому носії і засвідчують підписом вченого секретаря;

    афотреферат захищеної здобувачем кандидатської дисертації (для здобувачів наукового ступеня доктора наук).

    примірник захищеної кандидатської дисертації (для здобувачів наукового ступення доктора наук);

    чотири поштові картки з марками із зазначенням місця проживання здобувача (2 картки) та місцезнаходженням наукової установи чи вищого навчального закладу ІІІ або ІV рівня акредитації, в якій діє спеціалізована вчена рада (2 картки);На зворотньому боці поштових карток у верхньому кутку вказуються прізвище, ім'я, по батькові здобувача, галузь науки та науковий ступінь, на який він претендує.

    компакт диск типу CD-R або CD-RW, на якому міститься файл з текстом автореферату. Ім'я файла - aref.doc (2 примірники);

    компакт диск типу CD-R або CD-RW, на якому міститься файл з текстом дисертації. Ім'я файла - dis.doc (2 примірники). При оформленні документів іноземця його повне ім'я та прізвище наводяться в тому порядку, в якому вони записані в паспортному документі.

    Для працівників підприємств, установ, організацій, заснованих на недержавній формі власності, визначається, що захист дисертації буде проведений за оплату, відповідно до затвердженого Ректором Київського національного університету імені Тараса Шевченка кошторису:
    захист дисертації на здобуття наукового ступеня доктора наук (українською мовою) - 21.800,00 грн.;
    захист дисертації на здобуття наукового ступеня доктора наук (іноземними мовами) - 22.700,00 грн.;
    захист дисертації на здобуття наукового ступеня кандидата наук (українською мовою) - 17.200,00 грн.;
    захист дисертації на здобуття наукового ступеня кандидата наук (іноземними мовами) - 18.000,00 грн.

    Аспіранти та здобувачі, які закінчили аспірантуру КНУ ім. Тараса Шевченка, отримують посвідчення про складені кандидатські іспити у відділі аспірантури відповідного факультету/інституту. Здобувачі, прикріплені до кафедри для написання дисертаційної роботи, отримують посвідчення про складені кандидатські іспити у кім.16 адміністративної будівлі.

    Всі зазначені документи здобувач подає вченому секретарю НДЧ (кім.11. адміністративна будівля). Документи розглядаються вченим секретарем НДЧ, після заповнення здобувачем електронної реєстраційної форми. Документи реєструються у науковій частині і повертаються здобувачу для подачі до розгляду у спеціалізовану вчену раду.

